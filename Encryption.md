Data Encryption แบบง่ายๆที่บุคลากรทุกคนควรเข้าใจ

ในวันที่ข้อมูลสำคัญขององค์กรไม่ได้อยู่ในรูปแบบกระดาษอีกต่อไป เเต่เปลี่ยนมาอยู่บนดิจิทัล จะทำอย่างไรให้มั่นใจได้ว่าข้อมูลลับสำคัญขององค์กรจะไม่รั่วไหล หรือมีคนโจรกรรมข้อมูลไปได้ ยิ่งถ้าเป็นข้อมูลของลูกค้า ซึ่งเป็นข้อมูลส่วนบุคคลด้วยเเล้ว ยิ่งต้องระวัง ถ้าหลุดออกไปองค์กรอาจต้องโทษทางกฎหมายได้เเบบง่ายๆ
 
โดยสิ่งที่เข้ามาเสริมความปลอดภัยของข้อมูลให้ดียิ่งขึ้น คือ “Data Encryption” หรือการเข้ารหัสข้อมูล ที่เดิมทีการรักษาความปลอดภัยของข้อมูล (Data Security) มีมาเป็นร้อยปีเเล้ว ในสมัยก่อนมักใช้กับข้อมูลทางการทหารหรือรัฐบาลเป็นส่วนใหญ่ เเต่ปัจจุบันภาคธุรกิจเริ่มเก็บข้อมูลอ่อนไหวของลูกค้า (Sensitive Data) ในรูปแบบดิจิทัลมากขึ้น จึงเเพร่หลายวิธีการนี้มาใช้ในภาคธุรกิจด้วย
 
Data Encryption คืออะไร?

การเข้ารหัสข้อมูล เป็นหนึ่งในระบบรักษาความปลอดภัยของข้อมูล (Data Security Solutions) ที่ผู้ใช้สามารถเข้าถึงหรือถอดรหัสได้โดยใช้รหัสการเข้าถึงที่ถูกต้องเท่านั้น ส่วนผู้ใช้คนอื่นจะไม่สามารถเข้าถึงหรืออ่านข้อมูลได้ แม้ว่าจะได้ไฟล์ข้อมูลนั้นไปแต่ในไฟล์ก็จะมีการเข้ารหัสอีกที
 
ปัจจุบันการเข้ารหัสข้อมูลใช้เป็นวิธีการรักษาความปลอดภัยข้อมูลที่ได้รับความนิยมและมีประสิทธิภาพมากที่สุดที่หลายองค์กรเลือกใช้ เเละมักจะใช้กับไฟล์เอกสารสำคัญของบริษัท เช่น ไฟล์การเงิน ไฟล์ฐานข้อมูลลูกค้า หรือเอกสารแผนงานลับ
 
จะเห็นว่าหัวใจสำคัญของเรื่องนี้คือ “กุญเเจ” หากผู้ร้ายได้กุญเเจที่ถูกต้อง จะสามารถเข้าถึงข้อมูลได้ทันที
เเล้วองค์กรควรเก็บกุญเเจสำคัญนี้ที่ไหน อย่างไรดีให้ปลอดภัย?
 
เก็บกุญเเจสำคัญไว้ที่ HSM ดีอย่างไร?

Hardware Security Module (HSM) เป็นอุปกรณ์ที่ทำหน้าที่ในการบริหารจัดการกุญแจดิจิทัล และเพิ่มประสิทธิภาพในการเข้ารหัส  มักจะมาในรูปของการ์ดมาเสียบเพิ่ม หรือเป็นอุปกรณ์ต่างหาก มีวัตถุประสงค์เพื่อ
 
1. เพิ่มความมั่นคงปลอดภัยในการสร้างกุญแจ
2. เพิ่มความมั่นคงปลอดภัยในการจัดเก็บกุญแจ
3. ใช้เพื่อการเข้ารหัสข้อมูลที่มีความอ่อนไหวสูง
4. เพื่อแบ่งเบาภาระในการเข้าและถอดรหัสจากเครื่อง Server Application
 
จะเห็นได้ว่าเครื่อง HSM ถูกออกแบบมาเพื่อเก็บรักษาข้อมูลโดยเฉพาะ เปรียบเสมือนตู้เซฟความปลอดภัยสูง ที่เก็บของมีค่าซึ่งก็คือ ข้อมูลขององค์กรเอาไว้  

ตัวอย่างหน้าตาเครื่อง HSM

 
เพื่อให้เห็นความปลอดภัยในการเก็บกุญเเจไว้ที่ HSM ได้อย่างชัดเจน  ลองมาดูภาพเปรียบเทียบง่ายๆกันด้านล่าง
 
ภาพทางซ้าย เป็นการเก็บกุญเเจเเบบทั่วไป ที่เก็บไว้ตรง Server Application โดยตรง
ภาพทางขวา เป็นการเก็บกุญเเจไว้ที่เครื่อง HSM
 
จะเห็นว่าหากเราเก็บกุญเเจไว้ที่ตัว Server Application โดยตรง ความเสี่ยงที่ผู้ร้ายจะมาเจอกุญเเจเเละเข้าไปยังข้อมูลองค์กร จะเกิดขึ้นได้ง่าย เเต่ถ้าเราเก็บกุญเเจไว้อย่างปลอดภัยที่ HSM เป็นการยากมากที่ผู้ร้ายจะเข้ามาเอากุญเเจในเซฟนี้ได้ กุญเเจจึงมีความปลอดภัยมากกว่าการเก็บไว้อย่างแบบแรก
 
ตัวอย่างการเก็บกุญเเจบนเครื่อง HSM
 
ตัวอย่างการนำ HSM ไปใช้กับระบบในองค์กร

 
ระบบลงลายมือชื่ออิเล็กทรอนิกส์ (e-Document Signing)
เป็นระบบที่เปลี่ยนการเซ็นอนุมัติงานเอกสารบนกระดาษ มาเซ็นผ่านดิจิทัล ทำให้การอนุมัติงานทำได้จากทุกที่ ทุกเวลา สอดคล้องตามข้อกฎหมาย เสมือนเซ็นบนกระดาษจริง ซึ่งลายมือชื่อดิจิทัลที่ลงบนเอกสารทั้งหมดจะถูกเก็บไว้บน HSM จึงมั่นใจได้ว่าลายมือชื่อของเราจะปลอดภัย ไม่ถูกนำไปปลอมแปลงหรือนำไปใช้ได้ นอกจากนี้ HSM ยังใช้ในการรับรองลายมือชื่อบนเอกสารได้อีกด้วยว่าเป็นของเจ้าของตัวจริง
 
อ่านต่อเรื่อง ลายมือชื่ออิเล็กทรอนิกส์กับข้อกฎหมาย, ความเเตกต่างของลายมือชื่อเเต่ละประเภท, หน้าตาการใช้งานระบบลงลายมือชื่ออิเล็กทรอนิกส์

ตัวอย่างเอกสารที่ได้รับการรับรองลายมือชื่อ

 
ระบบออกใบกำกับภาษีรูปแบบอิเล็กทรอนิกส์ (e-Tax Invoice and Reciept)
คือ ระบบที่ภาคธุรกิจใช้ในการนำส่งใบกำกับภาษีหรือใบเสร็จ ให้กับลูกค้าเเละสรรพากรผ่านดิจิทัล ทำให้นักบัญชีประหยัดทั้งเวลา เเละองค์กรประหยัดค่าใช้จ่ายในการนำส่งเอกสาร โดย HSM จะเข้ามาเก็บลายมือชื่อหรือตราประทับที่ลงบนเอกสาร
 
เก็บข้อมูลส่วนบุคคลตามที่ PDPA กำหนด
ตามที่ พ.ร.บ. คุ้มครองข้อมูลส่วนบุคคล (PDPA) กำหนด มีผลบังคับใช้ในปี 2565 ว่าองค์กรที่มีการเก็บข้อมูลส่วนบุคคล เช่น หมายเลขบัตรประจำตัวประชาชน, ชื่อ, นามสกุล, หมายเลขโทรศัพท์ เป็นต้น ต้องมีมาตรการรักษาความมั่นคงปลอดภัย ในการจัดการเเละจัดเก็บข้อมูลให้มีประสิทธิภาพ ไม่ให้ข้อมูลไม่รั่วไหลออกสู่ภายนอกได้ เข้าตามที่ PDPA กำหนด ไม่เช่นนั้นองค์กรอาจโดนปรับถึง 5 ล้านบาท หรือจำคุกไม่เกิน 1 ปี ดังนั้นในส่วนนี้ HSM จึงมีส่วนสำคัญอย่างมาก ต่อการเก็บข้อมูลให้ปลอดภัยตามที่กฎหมายกำหนด
 
อ่านต่อเรื่อง องค์กรเตรียมปรับตัวรับ PDPA อย่างไรบ้าง
 
จากทั้งหมดนี้เห็นได้ชัดว่า Data Encryption หรือการเข้ารหัสข้อมูล มีส่วนสำคัญอย่างมาก โดยเฉพาะในยุคปัจจุบันที่ข้อมูลทุกอย่างถูกเก็บไว้บนดิจิทัล องค์กรจึงต้องให้ความสำคัญ เก็บข้อมูลให้ปลอดภัยสูงสุด เพื่อไม่ให้ข้อมูลรั่วไหลออกไปได้ อ่านบทความนี้เเล้ว ลองสำรวจองค์กรคุณดูว่าได้ทำ Data Encryption ไว้เเล้วรึยัง?
